####################################################################
#                                                                  #
# pXw4Pa v1.0                                                      #
#                                                                  #
####################################################################

poor XML wrapper for PHP arrays
(ovvero "avvolgitore povero di XML per matrici di dati PHP")

copyright (C) 2005/2006 yayo (Roberto Correzzola)


versione:                   1.0
rilasciato:                 7 maggio 2006
licenza:                    GNU GPL (General Public License) v.2
autore:                     yayo (Roberto Correzzola)
email (vedi anche sezione
"sviluppi futuri"):         yayo.75@katamail.com
sito:                       http://pxw4pa.sourceforge.net/index.php
pagina su SourceForge:      http://sourceforge.projects.pxw4pa/


Questo software è distribuito nei termini della licenza
Creative Commons GNU General Public License v2.0
http://creativecommons.org/licenses/GPL/2.0/


####################################################################
# INDICE                                                           #
####################################################################

01. liberatoria.
02. licenza.
03. storia.
04. che cos'è pXw4Pa?
05. di cosa ha bisogno per funzionare e dove trovarlo.
06. come usarlo.
07. come SCRIVERE un file XML da un array PHP.
08. come LEGGERE un array PHP da un file XML.
09. tag usati nel file XML.
10. dimostrazione.
11. opzioni.
12. difetti conosciuti.
13. sviluppi futuri.
14. se pensi di usare questo codice in un tuo software...
15. donazioni(?).
16. ringraziamenti.
17. altri progetti dell'autore.

####################################################################
# DOCUMENTAZIONE                                                   #
####################################################################

____________________________________________________________________
01. liberatoria.
¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯
L'autore declina ogni responsabilità relativa a qualsiasi tipo di
danno derivato dall'uso (proprio o improprio) di questo codice.
USALO A TUO RISCHIO!

____________________________________________________________________
02. licenza.
¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯
pXw4Pa v0.8 (poor XML wrapper for PHP arrays)
Copyright (C) 2005 yayo (Roberto Correzzola)

Questo programma è software libero; puoi redistribuirlo e/o
modificarlo nei termini della GNU General Public License (licenza
pubblica generale GNU) pubblicata dalla Free Software Foundation
(Fondazione Software Libero); usando la versione 2 della Licenza,
o (a tua scelta) qualsiasi versione successiva.

Questo programma è distribuito nella speranza che sia utile, ma
SENZA ALCUNA GARANZIA; non fornisce nemmeno implicite garanzie di
COMMERCIABILITÀ né di SODDISFARE NECESSITÀ SPECIFICHE. Fai
riferimento alla GNU General Public License per altri dettagli.

Dovresti aver ricevuto una copia della GNU General Public License
con questo programma; in caso contrario, scrivi alla Free Software
Foundation, Inc., 675 Mass Ave, Cambridge, MA 02139, USA.

---

Qui trovi un riassunto in italiano della licenza:
http://creativecommons.org/licenses/GPL/2.0/

Da quella stessa pagina puoi accedere anche alla versione integrale
della licenza
(una sua copia è comunque allegata al pacchetto di pXw4Pa).

____________________________________________________________________
03. storia.
¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯
Versione 1.0
- entrambe le funzioni sono state riscritte da capo:
  la funzione serialize non è più usata;
  la funzione di lettura usa il parser XML di PHP, che visualizza
  informazioni utili (in inglese) in caso di file XML non corretti.
  il codice è ora più piccolo del precedente (meno della metà,
  considerando entrambe le funzioni) ed è veloce circa il doppio.
- tipi di dati supportati: strings, integer, double
  (=floating point), boolean, e NULL
- aggiunto l'attributo "type" alla struttura XML
- alcuni cambiamenti nella documentazione
- altri cambiamenti minori

Versione 0.8
- il codice XML prodotto è ora conforme agli standard w3c: contiene
  il collegamento al file pXw4Pa.dtd, contenente le specifiche
  della struttura del file XML.
- aggiunto il supporto per i tag vuoti o contenenti-spazi (per
  spazi si intendono anche le tabulazioni e i caratteri di ritorno
  a capo CarriageReturn e LineFeed.)
- alcune modifiche alla documentazione

Versione 0.7
- aggiunto un test/dimostrazione per la funzione di Scrittura
- convalidato il codice html e il file CSS della documentazione
  secondo le specifiche W3C
- alcune modifiche alla documentazione

Versione 0.6
- corretto un serio difetto nella funzione di scrittura che
  impediva la traduzione (dalla sintassi propria della funzione
  Serialize alla sintassi XML) per tutte le stringhe di testo
  contenenti il carattere ";".
  ora la procedura di traduzione è molto più affidabile
- alcune modifiche alla documentazione

Versione 0.5
- riscritto (da capo) lo script di documentazione html (aggiunto
  indice, aggiunto supporto per più linguaggi)
- aggiunta documentazione italiana
- aggiunto file css
- Aggiunto il supporto per i tag di commento (non interferiscono
  più con le funzioni: vengono ignorati e rimossi)

Versione 0.2
- Aggiunte alcune note alla documentazione.
- Aggiustato un errore che creava problemi durante il caricamento
  di una struttura con il primo sottogruppo privo di nome

Versione 0.1
- prima versione rilasciata.

____________________________________________________________________
04. che cos'è pXw4Pa?
¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯
"pXw4Pa" è una coppia di semplici funzioni scritte in PHP 4 fatte
per trasferire informazioni da una matrice di dati (array) su di
un file XML, e viceversa.
La due funzioni si chiamano "pXw4Pa_read()" e "pXw4Pa_write()".

Il formato XML (acronimo di Extensible Markup Language, ovvero
Linguaggio di Marcatura Estensibile) è un modo standard di
immagazzinare informazioni in un semplice file di testo, usando
una serie di etichette disposte secondo una sintassi speciale.
È una forma semplificata del formato SGML, ovvero Standard
Generalized Markup Language [ISO 8879] (Linguaggio di Marcatura
Standard Generalizzato).
Puoi trovare tutte le informazioni che ti servono sul formato XML
leggendo questa pagina:

http://it.wikipedia.org/wiki/XML

---

Esempio di uso di pXw4Pa.
Immagina di lavorare ad un codice PHP in cui viene usato questo
gruppo di informazioni:

$pc =(
    hardware =(
        1 = "monitor"
        2 = "scheda madre+CPU"
        3 = "disco fisso"
        4 = "tastiera"
        5 = "mouse"
        6 = "modem"
    )
    software =(
        1 = "sistema operativo"
        2 = "driver"
        3 = "applicazioni"
    )
)

La matrice $pc contiene le sottomatrici hardware e software, e
ognuna di esse contiene una serie di valori di tipo testo.
Usando la funzione di scrittura di pxw4pa puoi salvare questa
matrice di dati in un file di testo con estensione ".xml".
Il risultato sarà simile a questo:

<?xml version="1.0"?>
<pXw4Pa version="1.0">
  <group>
    <group name="hardware">
      <entry name="1" type="string">monitor</entry>
      <entry name="2" type="string">scheda madre+CPU</entry>
      <entry name="3" type="string">disco fisso</entry>
      <entry name="4" type="string">tastiera</entry>
      <entry name="5" type="string">mouse</entry>
      <entry name="6" type="string">modem</entry>
    </group>
    <group name="software">
      <entry name="1" type="string">sistema operativo</entry>
      <entry name="2" type="string">driver</entry>
      <entry name="3" type="string">applicazioni</entry>
    </group>
  </group>
</pXw4Pa>

(immagina che il nome della matrice "pc" sarà usato come nome del
file: "pc.xml")

Questo ti permette di traspostare facilmente i tuoi dati,
condividerli con altri programmatori, o usarli con in programmi,
dato che il formato XML è standard ed è ampiamente diffuso.

____________________________________________________________________
05. di cosa ha bisogno per funzionare e dove trovarlo.
¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯
Ovviamente, prima di tutto devi scaricare l'archivio zip contenente
le due funzioni. : )
Lo puoi scaricare da qui:

http://prdownloads.sourceforge.net/pxw4pa/pXw4Pa_1.0.zip?download

Su questa pagina ti sara chiesto di scegliere un mirror (cioè uno
degli archivi di SourceForge) da cui scaricare il file. Quando ne
hai selezionato uno, aspetta qualche secondo e lo scaricamento
partirà automaticamente.

---

Tieni anche presente che per usare queste funzioni hai bisogno di
PHP versione 4.0.0 (o di una versione più recente).

____________________________________________________________________
06. come usarlo.
¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯
Le due funzioni sono contenute nel file "pXw4Pa.php".
Puoi copiare la funzione che ti serve nel tuo codice PHP, oppure
copiare l'intero file nella cartella del tuo progetto e collegarlo
ad esso aggiungendo questa linea all'inizio del tuo codice:

     require 'pXw4Pa.PHP';

____________________________________________________________________
07. come SCRIVERE un file XML da un array PHP.
¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯
Per scrivere un file XML con il contenuto di un array basta
chiamare la funzione relativa in questo modo:

     pXw4Pa_write($array,'nome_file');

sostituendo alla parola "$array" il nome dell'array che volete
elaborare, e a "nome_file" il nome del file che volete scrivere.

####################################################################
# ATTENZIONE!                                                      #
# Qualsiasi file XML esistente verrà sovrascritto                  #
# senza chiedere conferma!                                         #
####################################################################

Se non viene fornito alla funzione un nome di file, essa produrrà
automaticamente il file "pXw4Pa_ouput.xml".

Nel caso qualcosa andasse storto un messaggio d'errore vi aiuterà
a capire cosa non va.

Nota: la funzione di scrittura sostituisce i caratteri <, >, " e &
con le entità HTML equivalenti (&#60; , &#62; , &#34; e &#38;)
prima di scrivere il file XML, per evitare di creare un file
non valido.

____________________________________________________________________
08. come LEGGERE un array PHP da un file XML.
¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯
Per leggere un array da un file XML basta chiamare la funzione
relativa in questo modo:

     $array=pXw4Pa_read('nome_file');

sostituendo la parola "$array" con il nome dell'array in cui
volete immagazzinare il contenuto del file XML, e "nome_file"
con il nome del file XML che volete elaborare.

Nel caso qualcosa andasse storto un messaggio d'errore vi aiuterà
a capire cosa non va.

---

Se stai per scrivere un file XML a mano, tieni bene a mente
quanto segue:

1. L'intero contenuto dell'array deve essere racchiuso all'interno
   della coppia di tag (senza nome) "<group></group>".
   Questo perché la funzione di lettura si aspetta di trovare
   l'array come un unico grande gruppo (come dovrebbe essere).
   Il nome del gruppo di dati sarà il nome assegnato all'array
   direttamente del codice PHP. Questo significa che l'insieme di
   dati inizierà con la sequenza

     <pXw4Pa version="#.#"><group>

   e terminerà con la sequenza

     </group></pXwaPa>.

2. L'uso dentro una stringa di testo dei caratteri "minore di",
   "maggiore di" e "doppie virgolette" (<, > e ", quest'ultimo
   chiamato anche doppi apici), potrebbe portare alla creazione
   di un file XML non corretto, dato che questi caratteri sono gli
   stessi usati nella sintassi XML.

   Se hai bisogno di avere file XML validi, devi necessariamente
   sostituire questi caratteri con un'equivalente,
   come le entità HTML.

   Per avere l'entità HTML di un carattere, scrivi questa sequenza
   di testo senza spazi o altre interruzioni:
   &+cancelletto+[codice ASCII del carattere]+punto-e-virgola.

   Esempio.
   Dato che il valore ASCII del carattere "<" è 60,
   la sua entità HTML sarà:

     &#60;

   Tieni presente inoltre che anche il carattere chiamato
   ampersand (&) può portare a simili problemi quando è usato
   da solo. Anche in questo caso vale la stessa regola:
   sostituiscilo con il suo corrispondente &#38;
   (anche &amp; funziona)

____________________________________________________________________
09. tag usati nel file XML.
¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯
Tutti i dati gestiti da queste due funzioni vengono scritti dentro
queste due etichette (rispettivamente tag apertura e di chiusura).
(leggi anche le note della sezione precedente,
riguardo a questi tag.)

     <pXw4Pa version="1.0">
     </pXw4Pa>

---

L'etichetta GROUP è usata per definire le sottomatrici.
Queste etichette usano l'attributo NAME per definire il nome
(o indice) della sottomatrice.

     <group name="...">
     </group>

---

L'etichetta ENTRY è usata per definire i singoli valori.
Queste etichette usano l'attributo NAME per definire il nome
(o indice) del valore, e l'attributo TYPE per definire il tipo di
dati del valore stesso (tipi validi sono "string", "integer",
"double", "boolean" and "NULL")

     <entry name="..." type="...">
     </entry>

---

L'unica eccezione sono i dati di tipo NULL, perché non hanno
un tag di chiusura:

     <entry name="..." type="NULL"/>

---

altre informazioni:

1. Se stai per scrivere un file XML a mano, e non ti interessano
   i nomi (o indici) dei valori dell'array, prova a omettere
   l'attributo NAME: la funzione di lettura assegnerà ad ogni
   valore/sottomatrice il primo indice numerico disponibile.

2. Tipi di dati non definiti (valori senza l'attributo TYPE)
   vengono salvati come dati di tipo string per default.
   (Se stai per scrivere un file XML a mano, puoi omettere
   l'attributo TYPE per questo tipo di dati.)

3. La funzione di scrittura aggiunge sempre sia l'attributo NAME
   che l'attributo TYPE.

____________________________________________________________________
10. dimostrazione.
¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯
Fai riferimento alla versione interattiva della documentazione
(pXw4Pa.doc.php) per le dimostrazioni.

____________________________________________________________________
11. opzioni.
¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯

"?v" (entrambe le funzioni)
"?v+" (solo funzione di lettura v1.0)

   Puoi attivare l'opzione di debug "?v" delle due funzioni per
   visualizzare un messaggio sul risultato dell'elaborazione dei
   dati.

   esempio:

     $array=pXw4Pa_read('filename','?v');
     pXw4Pa_write($array,'filename','?v');

   La versione 1.0 della funzione di lettura ti permette anche di
   usare l'opzione "?v+" per visualizzare anche i tipi di dati,
   oltre che nomi e valori.

   esempio:

     pXw4Pa_write($array,'filename','?v+');

---

"?dtd" (solo funzione di scrittura v1.0)

   Questa opzione ti permette di collegare l'XML che stai per
   scrivere al il file pXw4Pa.dtd (DTD = Document Type Declaration,
   cioè Dichiarazione di Tipo di Documento). Questo file contiene
   tutte le informazioni riguardanti i marcatori e la grammatica
   usata nel file XML prodotto con pXw4Pa.
   Questo è richiesto solo quando si ha necessità di avere file
   XML validi.
   Ricorda di copiare il file DTD nella stessa cartella del
   file XML.

   esempio:

     pXw4Pa_write($array,'filename','?dtd');

   Questa opzione non ti permette di specificare un nome di file
   DTD, dato che il file di default è più che sufficiente.
   Se hai veramente bisogno di cambiare questo valore leggi
   l'ultima parte di questa sezione.

---

"?css=nomefilecss" OPPURE
"?xsl=nomefilexsl"
(entrambe solo per la funzione di scrittura v1.0)

   Questa opzione ti permette di collegare un foglio di stile
   in formato CSS (Cascade Style Sheet) o XSL (eXtensible
   Stylesheet Language) al tuo file XML. I questo modo puoi aprire
   il file con un programma di navigazione internet e visualizzare
   i dati come fossero ordinati in una apposita pagina web.
   Sostituisci "nomefile(css/csl)" con il nome del file CSS/XSL
   che vuoi usare (assieme all'URL o al percorso completo,
   se necessario).
   Ricorda di usare il percorso corretto del file CSS/XSL.
   Se usi solo il nome del file, esso deve trovarsi nella stessa
   cartella dell'XML.

   esempio:

     pXw4Pa_write($array,'filename','?css=nomefilecss');
     pXw4Pa_write($array,'filename','?xsl=nomefilexsl');

   NOTA: Un foglio di stile CSS ti permette di visualizzare solo
   i valori del file XML.
   Per visualizzare anche gli indici e i tipi di valori usa l'XSL.

   Nel pacchetto di Pxw4Pa sono contenuti 1 file CSS e 4 file XSL.
   Prova ad aprire con il tuo browser i seguenti file
   per vedere l'effetto di ogni foglio stile:

   testcss.xml
   test1.xml
   test2.xml
   test3.xml
   test4.xml

   Nota: I file XSL forniti con il pacchetto di pXw4Pa non
   calcolano gli indici non specificati nel file XML.
   Ognuno di questi indici mancanti viene visualizzato con un
   punto di domanda o con la scritta undefined (indefinito).

   ---

   Le opzioni DTD, CSS e XSL usano variabili globali.
   Questo può essere utile se usi ripetutamente gli stessi file:
   invece di passarli alla funzione di scrittura ogni volta,
   ti basta assegnare il nome del file alla variabile
   corrispondente, una volta per tutte, all'inizio del tuo codice.
   Queste sono le tre variabili globali usate:

   $_pXw4Pa["dtdfilename"]
   $_pXw4Pa["css"]
   $_pXw4Pa["xsl"]

   Nota che alla variabile "dtdfilename" è assegnato il valore
   "pXw4Pa.dtd" di default.

   Per usare questo sistema, assegna il nome del file che vuoi
   usare alla variabile corrispondente (aggiungendo se necessario
   l'URL o il percorso).

   esempio:

     $_pXw4Pa["xsl"]="mio_progetto/progetto.xsl";

____________________________________________________________________
12. difetti conosciuti.
¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯
- Sembra che la funzione di lettura non riconosca l'entità
  HTML &nbsp;.
  Il problema può essere temporaneamente risolto usando questa
  scrittura equivalente:

     &#160;

- la velocità è ora molto migliorata, ma probabilmente pXw4Pa
  non è la scelta migliore per la gestione in tempo reale di
  grandi archivi di informazioni.

---

Se ne hai trovato qualcun'altro puoi segnalarmelo al mio indirizzo
email così vediamo di risolverlo (per altre informazini su come
contattarmi leggi la sezione seguente).

____________________________________________________________________
13. sviluppi futuri.
¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯
Nessuna garanzia.

Nel caso qualcuno volesse aiutare questo piccolo progetto a
crescere, senza avviarne un'altro per conto proprio, può
contattarmi al mio indirizzo di posta elettronica
(si trova all'inizio della pagina).

SCRIVETEMI SOLO IN ITALIANO O IN INGLESE CHIARO, E RICORDATE DI
INSERIRE NELL'OGGETTO DELLA MAIL IL TESTO "[PXW4PA V#.#]" CON IL
NUMERO CORRETTO DI VERSIONE A CUI FATE RIFERIMENTO,
COSÌ POSSO INDIVIDUARE LA VOSTRA LETTERA PIÙ FACILMENTE NELLA
VALANGA DI SPAM.

____________________________________________________________________
14. se pensi di usare questo codice in un tuo software...
¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯
...sarebbe bello che questo codice fosse citato nella sezione
ringraziamenti del tuo progetto. ; )
E magari fammelo sapere inviandomi una e-mail
(l'indirizzo è all'inizio della pagina).
Grazie!!

---

Puoi anche usare uno dei logo antipixel che trovi assieme agli
altri file per aggiungere un collegamento alla pagina di pXw4Pa
nel tuo sito web.
Ci sono cinque versioni del logo:

blu (pxw4pa_logo1.png)
arancione (pxw4pa_logo2.png)
rosa (pxw4pa_logo3.png)
verde (pxw4pa_logo3.png)
e grigia (pxw4pa_logo3.png)

Scegli quello che ti piace (o che si adatta meglio allo stile del
tuo sito), copialo nella cartella del tuo sito, e inserisci nel
codice HTML le seguenti righe:

<A href="http://pxw4pa.sourceforge.net/index.html">
<IMG src="pXw4Pa_logo1.png" width="80" height="15"
     alt="pXw4Pa site logo" style="border-width: 0px;">
</A>

____________________________________________________________________
15. donazioni(?).
¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯
Se qualcuno trovasse utile questo script e volesse ringraziarmi
mandandomi due soldi per una birra o aiutandomi a pagare un po'
di benzina, lo apprezzerei molto.

Purtroppo la situazione è un po' anomala.
Al momento non ho un lavoro né un centesimo, quindi non ho un
conto in banca (men che meno una carta di credito).
Una clausola del servizio di hosting di SourceForge proibisce di
sollecitare donazioni tramite un sistema diverso da quello
disponibile, che è paypal.
E per eseguire transazioni monetarie con paypal mi serve una carta
di credito (almeno così mi risulta).
Per cui... UFFICIALMENTE niente donazioni.

Ufficialmente, dicevo...
...se stai leggendo questo testo significa che lo stai
facendo dal tuo computer, dato che la versione testuale della
documentazione non è online. :P
E siccome il tuo pc non è parte del servizio di hosting di
sourceforge, qui posso sollecitare un pochino... ;)

Se vuoi contattarmi via email, quello si può fare.
Puoi sempre farmi avere qualche banconota al mio indirizzo.

____________________________________________________________________
16. ringraziamenti.
¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯
Ringrazio Tom Revell, autore di Stickies (nonché mio amico),
per aver corretto il mio povero inglese nella documentazione!
(Eventuali errori sono probabilmente dovuti ad un mio improvviso
aggiornamento del sito a cui non è seguita una verifica).

Il sito di Tom:
http://www.zhornsoftware.co.uk/

---

Grazie anche a Megagun, Raptorjedi e alla community di AnywhereBB:
http://anywherebb.com/

collegamento secondario:
http://www.0x44.com/

---

Ringrazio anche Mark Dickens per aver testato la versione 1.0
di questo progetto.

La pagina del progetto di Mark:
http://adodblite.sourceforge.net/index.php

Mark ha anche fornito alcune pezze di correzione per la versione
v0.8, che puoi trovare qui:
https://sourceforge.net/tracker/index.php?func=detail&aid=1355603&
group_id=143311&atid=755119

---

Grazie anche a Francesco dalla mailing list PHPItalia per alcune
informazioni riguardo il comportamento dei riferimenti in PHP4 e 5.

http://www.domeus.it/groups/index.jsp;jsessionid=FDF92B0F41459CDD4
9802F590B83FA9D;dom01?gid=236020

____________________________________________________________________
17. altri progetti dell'autore.
¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯
Non dimenticare di dare un'occhiata al mio secondo progetto:

TRASHY - Tags Resized and Alternative Syntax for Html, made by Yayo
(in italiano:
Tag Ridotti e Sintassi Alternativa per l'HTML, scritto da Yayo.)

http://trashy.sourceforge.net/index.php


####################################################################
# fine della documentazione.                                       #
#                                                                  #
# 6 maggio 2006.                                                   #
# yayo                                                             #
####################################################################